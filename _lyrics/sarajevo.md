---
title: 'Sarajevo'
---
````
[a G – a G – a F – e]
1. Z principu odmítám okovy     
pro moji vlast, to především
otočte mapu Evropy naruby
Ať začne století obnovy!

2. Z principu odmítám tradici
starý svět shoří a povstane nový
Zvedněte prapory, probuďte ulici
užijte síly, když nejde to slovy!

[F a  – F e]
REF.
Strhněte oponu, ať zvoní molotovy
a věnce panovníkům noste na hřbitovy
mladí a vzdělaní jsou nových zemí solí

[F e]
Kdo hodí první kámen do soukolí?
Kdo zítra z davu několikrát střelí?

3. Z principu odmítám okovy     
pro moji vlast, to především
otočte mapu Evropy naruby
Ať začne století obnovy!

4. Z principu odmítám vládu práva
z principu modlit se za změnu nebudu!
z principu srdce a z principu rozumu
jsem připraven dívat se do tváře osudu

REF.
Kdo pozvedne prapor na kozím mostě?
kdo podřídí právo potřebám lidu?
jsem mladý hlas Bosny, srdce mám v Bosně
až pojedou tudy, taky tam budu

5. Z principu odmítám okovy     
pro moji vlast, to především
otočte mapu Evropy naruby
ať začne století obnovy!
````

