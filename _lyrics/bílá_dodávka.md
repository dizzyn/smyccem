---
title: 'Bílá dodávka'
---
````
– chtějí tě dostat, pravda je prostá, zavři si oči, počítej do sta.

1, 2, 3, 4 – v ulici náhle všechno zmizí
5 a 6 a ještě 7 – bílá dodávka přijede před dům
8, 9, 10, a jedna – Ty strnule čekáš a únosce jedná
Dvanáct, třináct, čtrnáct a patnáct – utíkáš před tím, Podolí, Pankrác

Sleduje tě bílá dodávka!

---

[d a b a]

kde je pocit bezpečí, ochrana státu
skupina postav tě ve stínech hledá
máš jen kroužek klíčů a plastovou kartu
v tom co máš na nohou běžet se nedá

v nevhodnou chvíli na zlé straně dveří
dýcháš tak rychle že srdce ti skáče
až k tomuhle bodu tvůj rod uměl přežít
na poslední větvi jsi to poslední ptáče

Sleduje tě bílá dodávka!

Schováš se do stínu nohy si zkřížíš
ve dne jsi páv v noci máš smůlu
tam mezi auty na kovové mříži
počítáš šance a spočítáš nulu

Kam odcházíš lásko chybíš mi věř mi
**Bílá dodávka s posuvnými dveřmi**
Za okny v záclonách rodinná štěstí
**a venku pravidla zdvižených pěstí**

Sleduje tě bílá dodávka!

--- Mezihra

Poposedni stranou a neztrácej víru
když zavřeš si oči bude to krásné
nad tebou se skloní tři andělé míru
daj' ti pytel na hlavu, ulice zhasne

---

[d c d]
Jsi chmýří májového květu
[d c a d]
srnka malá, chytit ale nechat žít
[d a f a]
jsi jemná pěna na hladině
[d c a d]
ale ráno na pomoc ti neběží

Jsi pilíř bezpečí a moci
jen ve dne tvoje kouzlo vydrží
ale ve tmě kolem chodí vlci
a ráno na pomoc ti neběží

Jsi tenká nitka mezi prsty
zhrublými prsty z mnoha loupeží
bílá krajka šatů svatebních
a ráno na pomoc ti neběží

---

Vraťte se do tmy přízraky a strachy
S prvním ranním mopedem s první ranní tramvají
vraťte se do dmy ať svět světlem zaručí
denní bezpečí

Vraťte se do tmy tam kde ste se vzali
s prvním houfem ospalých běžících na nádraží
tramvaje znějí tak jak zvony katedrály
když do nich jejich těžká srdce naráží

A v garáži na druhém koci města
bílá dodávka spí tiše vychládá
sklopí světla do smířlivého gesta
a najednou jak hodné auto vypadá

A zdá se jí jak se řítí nocí
a ten sen se jí bude do soumraku zdát
vždycky měla ráda ten svůj pocit
že děsí všechny kteří nešli spát

Za chvíli půjdete domů
pravda je prostá
někde tam čeká
a chce vás dostat

---

1, 2, 3, 4 – v ulici náhle všechno zmizí
5 a 6 a ještě 7 – bílá dodávka přijede před dům

Sleduje tě bílá dodávka!
````
