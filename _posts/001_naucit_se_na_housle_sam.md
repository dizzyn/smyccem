---
title: 'Naučit se na housle sám'
excerpt: 'Jak se naučit na housle bez učitele a je to vůbec dobrý nápad?'
date: '2021-08-01T05:35:07.322Z'
coverImage: '/assets/blog/covers/001.jpeg'
ogPicture: '/assets/blog/covers/001_og.jpeg'
author:
  name: Tom Randus
  picture: '/assets/blog/authors/tom.jpeg'
---

Pokusím se vás přesvědčit, že učit sám sebe na housle/violu není vůbec špatný nápad. Asi jste slyšeli široce zastávaný názor, že to dobý nápad není. Shodnou se na tom houslité i houslistky, jejich učitelé, jiní hudebníci i lidé, kteří se o hudbu nijak nezajímají.Prostě se to ví. Jen škoda že to není pravda.

Naproti tomu na Youtube je možno objevit stovky lekcí pro houslisty samouky. Na dotaz `self learning violin` vám vyhedavač vrátí desítky tisíc odkazů na různé online lekce a diskuzní fóra pro samouky všech pokročilostí. Zdá se tedy, že je mnoho lidí, kteří se o něco takového zajímají, sami se na housle učí a nebo podporují druhé psaním textů a natáčením videí. Většina textů podobného takového zaměření je v angličtině a v češině nejsou prakticky žádné.

Domnívám se že přičinou tohoto stavu jsou rozšířene a dostupné hudební školy - takzvané ZUŠky. Je to v České republice veliký fenomén. Dostupné, státem zřizované hudební školy pro širokou dětskou veřejnost. Je to vlastně veliký dar, i děti ze sociálně slabších rodin mohou studovat hudbu pod profesionálním dohledem. Hudební školy formují hudebníky i posluchače. Takové množství učitelů a žáků ovšem vytváří značně unifikovaný pohled na výuku hudby. Součástí tohoto pohledu je právě i tvrzení, že na housle se běžný člověk nemůže učit jen tak sám. Součástí kultury hudebních škol je také určitý obecný vkus a zvyklosti. Ten je velice vzdálený jiné lidové hudbě, která se dědí, hraje na ulicích, v barech, je sprostá, odvážná a vzrušující.

https://www.youtube.com/watch?v=GN0xHSk2P8Q

Jako absolutní hereze pak může působit tvrzení, že pokud někdo chce hrát na housle, nemusí umět číst noty. Lidé by měli o houslích přestat přemýšlet jako o artefaktu světa vysoké kultury. Stejně jako si kdokoliv může zajezdit na kajaku aniž by usiloval o vstup do reprezentace. K hraní na housle jsou potřeba především housle a pak ještě většinou smyčec, vše ostatní je dobrovolné. Noty jsou samozřejmě skvělá věc, nejsou ale nezbytností.

https://www.youtube.com/watch?v=Xui7x_KF7bY&list=RDifKKlhYF53w

Je zcela zřejmé že člověk, který se učí sám si může osvojit mnoho špatných návyků. Vemte si jak strašně špatně z pohledu hráče klasické kytary drží akordy lidé, co se učili někde na táboře ze žlutého zpěvníku. Tako podobná bída je to samožrejmě i s houslemi, je to ale také podobná radost. Na housle citelně chybí nějaká univerzální metoda zjednodušeného zápisu a hraní písniček, jako existuje na kytaru. Pro různé hudební žánry takové pomůcky exitují, irská lidová hudba a bluegrass se běžně učí zcela bez not podle zápisu prstokladu (tabelatury). Pokud je člověk schopen zpívat bude po krátkém tréninku schopen hrát zpaměti jednoduché melodie.

Jak takové samoučení probíhá bude v nějakém pozdějším článku. 

Stejně jako cizí jazyky, sporty, malování a podobné vyžaduje hra na housle/violu “jen” čas, podporu okolí, velikou chuť se učit a především odvahu. Odménou je radost, společenské uznání, přiležitosti k setkávání a osobnostní rozvoj.

