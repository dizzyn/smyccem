---
title: 'Proč jsou housle dobrá volba'
excerpt: 'Jak si vybrat hudební nástroj a proč právě housle'
date: '2021-05-06T07:35:07.322Z'
coverImage: '/assets/blog/covers/002.jpeg'
ogPicture: '/assets/blog/covers/002_og.jpeg'
author:
  name: Tom Randus
  picture: '/assets/blog/authors/tom.jpeg'
---

Položme si otázku podle čeho by si člověk měl vybrat svůj hudební nátroj. Kdysi jsem se chtěl učit na kontrabas, ale nebyl jsem takový hrdina. Bál jsem že basu neunosím. Chodíme na vandry, jezdíme na vodu, hrajeme po klubech, barech, všude možně, zkoušky máme jednou týdně po práci. Nedokážu si představit že bych to zvládl s kusem nábytku. Také bych chtěl hrát na jazzovou trubku, protože je to úplně nejlepší nástroj. Nechtěl jsem to ale udělat sousedům. Jsou to hodní lidé a nechci jim zkazit život. Často cvičím po nocích, prostě nejde. Také si nejsem jistý, zda je trubka dostatečně univerzální. Rozlišujeme sólové a doprovodné nástroje a trubka je z těch sólových skoro nejsólovější. Vždy je praktičtější hrát na nějaký nástroj, který může být i doprovodný, například kdyby si chtěl někdo jiný zazpívat. Asi nejvíce univerzálním nástrojem je kytara. Zpívat k ní může přímo hudebník, hodí se do mnoha žánrů a navíc může být i sólová i doprovodná. I když opravdu sólová kytara potřebuje ozvučení, jinak je přiliš potichu. Kytar je ovšem z mého pohledu příliš. Když se sejde pět kytaristů tak to není zrovna dobrá orchestrální sestava. Zvažoval jsem ještě klarinet, člověk se na něj naučí snadno a má pro mé uši dokonalý zvuk. Nakonec rozhodlo to, že jsem chtěl sám zpívat, což ke klarinetu není prakticky možné. Později jsem zjistil, že k houslím se také zrovna nezpívá dobře, ale nakonec se to nějak vyřešilo.

Shrňme si, co je na houslích hodně dobré. Začneme od toho, že housle jsou malé, o trošku větší než ukulele. Mají také čtyři struny a prakticky se nerozlaďují. Je to překvapivé ale je to tak, housle drží a drží. Dokonce struny nepraskají jako na kytaře. S klidem odjedu na čtrnáctidenní akci bez náhradních strun, to si jistě kytaristé nedokáží ani představit. Housle jsou dost nahlas, což se hodí ale dá se na ně hrát i potichu. Existují tlumítka různých konstrukcí. Housle jsou navíc hudební nástroj na který lze snadno hrát za chůze, v sedě i ve stoje. Dokonce na ně možná jde hrát i vleže, ale to jsem nezkoušel. Housle jsou levný hudební nástroj a jsou dobře dostupné. Celkem slušné housle stojí tolik jako dobré struny na kontrabas. Tolik k praktickým výhodám, nyní k výhodám hudebním.

Housle jsou spíše sólové ale s trochou péče se z nich stane doprovodný nástroj. Doprovod se na ně hraje ve formě basové linky z rozložených akordů, nebo jako souzvuky, tomu se většinou říká kontrování. Také je na ně možno jako droprovod hrát různé intuitivní i naućené druhé hlasy nebo vyhrávky na konci frází (zvané cifry nebo ocásky). Pak jsou tedy housle samoźřejmě skvělé jako sólový nástroj, ale dechům se v razanci, barvě a dynamice nevyrovnají (trubka jazzová to prostě není). Výhodou houslí je jejich symetrické ladění, co se naučíte na jednom místě bude fungovat i jinde, na jiných strunách, v jiné poloze ruky.

Nakonec výhody sociální. Hudební nástroj je ozdoba a reference. Lidé chápou hudební nástroj jako důkaz určitých hodnot. Možná je to odvaha, možná píle, snad inteligence, kultivovanost a nebo třeba společenskost. Nechci tuto funkci hudebních nástrojů nijak přechvalovat ale pojďme si prostě přiznat že to tak je. No a housle mají tuto vastnost opravdu značnou. Snad je to proto, že se onich zvláště v našich končinách šíři spousta doměnek. Jako například, že k jejich zvládnutí je třeba dokonalý hudební sluch, nebo že je s nimi třeba začít již v dětství. Prostě působí dobře, když vás vnímají jako hudebníka a obzvlášté houslistu. V tom případě je důležité také na housle něco umět zahrát, ale o tom až někdy jindy.