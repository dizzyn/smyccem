---
title: 'Jak koupit housle?'
excerpt: 'Nákupní poradce pro vaše první housle'
date: '2021-06-02T09:35:07.322Z'
coverImage: '/assets/blog/covers/005.jpeg'
ogPicture: '/assets/blog/covers/005_og.jpeg'
author:
  name: Tom Randus
  picture: '/assets/blog/authors/tom.jpeg'
---

Co jsou housle? Složitý rezonátor barokních tvarů vyrobený ze dřeva. Je běžné, že se housle prodávají od majitele k majiteli, protože jejich hodnota časem neklesá, což u mnohha jiných nástrojů neplatí. Cena houslí obvykle vychází ze tří parametrů: 1. původ nástroje, 2. mechanické vlastnosti a 3. hudební kvality. 

# Původ nástroje

Protože jsme hudebníci a ne sběratelé, na tomto parametru ovlivňujícím cenu nám může záležet nejméně. Obecně se rozlišuje, zda se jedná o housle vyrobené rukou mistra nebo housle z manufaktury či továrny. Tam každý díl vyrábí jiný člověk a pak to někdo sestaví. Mistr může být známý nebo neznámý. Ten, který v továrně housle sestavuje je většinou neznámů, ale není tomu tak vždy. Z hlediska ceny jsou lépe hodnoceny housle rukodělné, autorské. Čím je jejich tvůrce slavnější, tím jsou dražší. Samotná letitost houslím bez uvedeného autora na ceně nepřidá. I v kategorii těch nejlevnějších houslí jsou kusy starší sta let. Sám na jedny hraji a před devíti lety jsem je kupoval za 15 tisíc s novými strunami, kobylkou, podbradkem a skvěle seřízené. Ještě je třeba uvést, že cedulky a razítka viditelně umístěné uvnitř nástroje mohou nést pravdivé údaje, mohou být ale také zcela zavádějící. Často označují model, který je jejich předlohou, ne konkrétní výrobek#.

# Mechanické vlastnosti

Zcela racionálně usilujeme o vlastnictví houslí, které jsou z hlediska vlastností stabilní. Nejsou prasklé, nic se na nich nepohybuje, co by se pohybovat nemělo. Lze je naladit, kolíčky se otáčejí a struny zůstávají nalazené. Hmatník by měl být rovný, časem dochází k jeho opotřebení a pak je nezbytné ho zbrousit nebo dokonce vyměnit. Kobylka by neměla být prohnutá, jinak se brzy zlomí. Na druhou stranu oděrky, škrábance a stopy starších oprav nebývají naškodu. Nejlepším způsobem jak zjistit, že housle tyto vlastnosti mají je navštívit houslařskou dílnu a nechat housle prohlédnout a seřídit. Seřízením se myslí kontrola, čištění, konzervování, drobné opravy a úpravy. Například se vyměňují kolíčky, když jsou opotřebené, koblylka, když je poškozená nebo má nevhodné rozměry a nebo se uoravuje poloha duše, což je dřevéný sloupek uvnitř houslí.

# Hudební vlastnosti

Žádné housle nejsou stejné jako jakékoliv jiné. Sledujeme, zda je zvuk znělý a hlasitý. Zjišťujeme jak nástroj reaguje na různé techniky hry a jaký zvuk mají jednotlivé struny. Existuje mnoho druhů strun z různých materiálů, výběr strun je stejně zásadní jako výbér houslí. Každý si časem najde oblíbenou kombinaci. Dnes se hraje většinou na struny z umělých hmot opředené kovovým drátkem. Najdete ale i širokou nabídku strun s kovovým jádrem a stále je možno sehnat struny z přirodních materiálů pro historickou hudbu. Ještě malá poznámka k posuzování zvuku. Ten, kdo hraje na housle neslyší stejný zvuk, jako někdo jiný jen o pár metrů dál. Z blýzkosti se totiž ozývají různé jiné zvuky, které jsou pro vzdálenější posluchače neslyšitelné. Proto je dobré nechat si na housle zahrát od někoho jiného a vklidu se z větši vzdálenosti zaposlouchat.

Při nákupu houslí pro úplného začátečníka bych postupoval následujícím způsobem. Pokud je to možné, sežeňte si asistenci, někoho, kdo na housle hraje. Ten člověk vám možná doporučí, abyste si housle koupili pouze a jedině u houslaře, což určitě není špatná volba. Takový nástroj má známou kvalitu a je správně seřízený. Bude ale o něco dražší. V dnešní době (rok 2021) jsou takové housle dostupné od nějakých deseti tisíc. Hovořim z vlastní zkušenosti z hlavního města naši krásné země, jinde to může to být i jinak. Berte to prosím jako orientační údaj. U houslaře se zpravidla jedná o housle starší, což je z hlediska stability výhoda. Jaké housle kopíte takové je budete mít i poletech. Vzhledově mohou být starší housle dost odpudivé, zvláště pokud hledáte levnou variantu. Houslaři vám také moźná nabídnou, že až vám tento nástroj přestane stačit, odkoupí ho a nabídnou vám lepší. To je pochopitelně výhoda. Navíc nákupem u houslaře podpoříte tradici houslařského řemesla a to se vyplatí nám všem.

Druhou možností jsou prodejny kvalitních hudebních nástrojů. V České republice, Německu a i dalších okolních státech se housle vyrábí a je možno navštívit prodejny a vybrat si i za nějakých 7000,- hratelný a hezký hudební nástroj. Kupujete od kvalifikované obsluhy nástroj renomovaného vůrobce a tak dostáváte určitou záruku, že si nevybíráte špatně. Housle nebudou tak dokonale seř'i'zeny jako od houslaře ale budou hratelné a pro začátek dostatečné. Dokonce si myslím, že v tomto případě můžete zvolit i variantu nákupu přes internet. Sice neporovnáte výrobky mezi sebou ale zase máte možnost vrátit housle zpět během času na vyzkoušení. Zvolil bych nějaký obchod, ve kterém mají kvalifikované oddělení smyčců.

Třetí možností jsou velice levné nástroje většinou z asie. Zde je kvalita velice nevyrovaná, ceny jsou ovšem velice nízké. Těžko si představit jak je možné celkem hratelné housle pořidit za 2500 korun, včetně pouzdra a smyčce. Tyto nástroje nebývají ze špatného materiálu, mají správné rozměry ale sestavení dílů k sobě je dost nepřesné. Také povrchová ůprava je o dost horší. Na rozdíl od houslí evropských výrobců známých jmen by asi bylo vhodné aby nástroj houslař seřídil. Na Youtube najdete recenze známých hudebních osobností na levné čínské housle a většinou nástroje hodnotí takto: překvapivě levný, překvapivě funkční a hratelný, zde a zde je nějaká maličkmost špatně a určitě vyměňte struny. Mám stejnou zkušenost, kupovali jseme violu, kterou bude možné vzít na vodu (a v případě noze s ní pádlovat). Až na to, že neptrně nakřivo nalepený krk, je po výměně strun velmi dobře hratelná a dosatečně hlasitá.

Připravte se na to, že čím více budete na housle hrát, tím lepši nástroj budete schopni ocenit. Začátečník samozřejmě neví, zda u houslí vydrží tak nechce utrácet. Zvažte podle svých možností co je pro vás nejlepší a dostupné. V každém případě se ale nechte od někoho zkušenějšího ujistit, zda se jedná o housle hratelné. Abyste nesváděli zbytečný soboj s nedokonalým nástrojem a mohli se vklidu soustředit na výuku hry.
