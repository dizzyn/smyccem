---
title: 'Kino'
info: Hudba: S laskavým dovolením kapely Zahranice (Tomáš Sýkora, Adam Konečný)
---

[c f G# B C – C f G# B g D#]

1.  Na plátně kina běží titulky\
    já svírám ruku holky s drdůlky\
    přes patnáct už mi bylo – mě je víc\
    zhruba tak o měsíc

[... f G# B C – C f G# B C]

2. V příšeří sálu oba mžouráme\
   a hlavou se nám honí to samé\
   jestli to ustrašené má snad být\
   ten onen bájný cit

[C e h a]
_Ref:_ My jsme to viděli jak to má vypadat\
jaká že muzika u toho má hrát\
Být jako ve filmu vášeň, co opíjí\
oči přivírat cítit magii!

3. Že spolu sami, o tom sním\
   když ploužíme se centrem obchodním\
   kamery hlídají tu každý kout\
   kam můžem zapadnout

4. Mladí se jenom těžko schovají\
   zvlášť když se potkávají potají\
   jednou to přijde, ano má to být\
   budem mít vlastní byt

_Ref._

5. Všechno co přejeme si můžem mít\
   počkat pár let a pak se vzít\
   něco nám osud třeba nadělí\
   něco je třeba zaplatit

6. Pak spolu od pondělí k pondělí\
   v životu společném a plném krás\
   vše co jsme v biografu viděli\
   však kde vzít na to čas\
   ...všedním dnům zcela napospas\
   ...a v jednom kole zas

7. Den co den na autobus pospíchám\
   chtěla jsem doma být před hodinou\
   po práci nakoupit a večer mít\
   pár chvilek s rodinou
8. A k tomu únava nad úkoly\
   prosím tě sbal si věci do tašky\
   nevíš kde zítra mám ty přednášky\
   konečně dospělí

> Netrapte se tím, zda máte čas či klid.
> Možná to není to Paříž ani Tokio, ale panelák v Motole,
> což je samozřejmě ta lepší varianta – ta nejlepší.
> Navíc ti ve filmech to jen hrají, a my ne.
> My ne a vy taky ne!

_2x Ref._
