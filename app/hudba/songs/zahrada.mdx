---
title: "Zahrada"
youtube: "kda5NQ6ysSA"
thumbnail: "zahrada.jpg"
---

[d G – d G – d G – B a]
_A._ Svázala si svoje vlasy\
na práci a na počasí\
nedbala a z divočiny\
zahradu nám vytvořila

_A._ Když se slunce k zemi sklání\
po dlouhém dni přijdu za ní\
kolem domu roste tráva\
vítr listí rozfoukává

[d C – F G – a e – B C]
_B._ rozfoukává – suché stvoly\
suché stvoly – jeřabiny\
jeřabiny – květy máku\
máku květy – peří ptáků

_A._ Soumrak vtéká do zahrady\
plný pohár denní pěny\
unavené lampa chrání\
chladné peřiny, bílé stěny

_B._ Bílé stěny, housle dvoje\
housle tvoje, housle moje\
dvoje housle, stránky knihy\
stránky – Skácel u studánky

_B._ A je to křehký zázrak léta\
jako věčnost v jednu chvíli\
jednou znovu nebudeme\
tak jak kdysi jsme nebyli

_A._ svázala si svoje vlasy\
na práci a na počasí\
nedbala a z divočiny\
zahradu nám vyhrabala

_B._ vyhrabala vysázela\
vysázela vysklízela\
vysklízela vynosila\
vynosila vy–pro–si–la [d]
