---
title: "Jednorožec Blažej"
youtube: "60WuY1D4tVw"
thumbnail: "blazej.png"
---

[C F C – F C B e G – C... G C]

_Ref:_ Jedním malým rohem\
jedním malým rohem\
se jednorožec Blažej liší od koní :|\
když se mu koně smějou, tak je dohoní

1. A proč nejsem s koňma, když jsem jako oni\
   pořád mi utíkaj, stále je honím\
   jsem rohaté hříbě, už na to dlabu\
   chci vejít do stáje a sklonit se k žlabu

2. Chtěl bych jak divoký kůň běžet běžet\
   mít suprovou hřívu a jíst seno v leže\
   na starou ohradu sedlo si dávat\
   až poběžím dostih, tak budete mávat

_Ref._

3. Touhu mám stejnou tak jako oni\
   pořád se dokola v ohradě honit\
   těším se na ohlávku\
   chci lásky koňskou dávku

4. Kopyto na to, že podkovy snesu\
   poklušu k potoku a pak tryskem k lesu\
   povely znám čehý pr i hyjé\
   v Kobylisích to žije

_Ref._

5. A jednoho dne se to stalo\
   bylo to ve čtvrtek ráno\
   za Blažejem přišly dvě klisny\
   a pozvaly ho ven

6. a tam stáli ostatní koně\
   a jestli prý poběží s nima\
   nevím už zda bylo teplo či zima\
   ale on s nima rozhodně běžel

7. a běžel tak jak běží oni\
   možná, že dokonce rychleji\
   ale co na tom všem záleží\
   když jsi venku – mezi přáteli ♥️

_Ref._
